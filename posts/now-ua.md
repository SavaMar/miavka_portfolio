## ЧИТАННЯ

Зараз дочитую книгу [Фізика на пальцях](https://rozetka.com.ua/ua/47757086/p47757086/). Поки рилася у книжках, то випадково перечипилая за неї, мені сполобався вступ і стиль автора шо аж прочитала всю книгу :) Дуже задоволена.

Дослуховую просто шикарну книгу історій фізика дивака [Та ви жартуєте, містере Фейнман! Пригоди допитливого дивака](https://abuk.com.ua/catalog/books/93?web=1) на додатку [Абук](https://abuk.com.ua/). Це ваще моє улюьблене місце - багато гарних книжок озвучених професійною озвучкою - це насолода. Іноді там розготраєтся цілий багатоголосий театр що дуже рятує поки стоїш у пробці машиною.

[Переглянути всі книги →](/books)

## РОБОТА

Наразі натхненно працюю над трьома проєктами:

**1.** Цим блогом — портфоліо, яке ви зараз читаєте. Весь цей дизайн і код написані мною з нуля просто тому, що це цікаво й захопливо. Я переробляла його вже кілька разів і тільки тепер нарешті "бачу", яким хочу, щоб усе було. Це дуже захоплює.

**2.** Я придумала проєкт для українців у Швейцарії. Сам по собі проєкт ніби й не новина, але після багатьох ітерацій у мене нарешті, знову ж таки, зʼявилося бачення того, яким я хочу його бачити і як він має розвиватися. Не можу дочекатися, щоб його запустити, бо це буде мій перший великий проєкт!

Трохи передісторії: я живу у Швейцарії вже 6 років і з початку війни маю декілька чатів "Українці у Швейцарії", але тоді це було необхідністю, бо початок війни був хаосом і нам треба було допомагати державним працівникам із допомогою та передачею найсвіжішої інформації всім, хто їде від війни. Не було порядку, був повний хаос. Все передавалося від людини до людини, і сама держава не мала жодного врегулювання всередині, що не можна сказати про сьогодення.

За роки війни у Швейцарії зʼявилася структура, організації та покрокова інструкція для тих, хто їде. Люди почали адаптовуватися і жити. Нові магазини, ресторани, бізнеси, цікаві люди! Але все це загублено серед чатів у перемішку з рекламою, скамом чи гарними оголошеннями, на які ніхто не звернув уваги у потоці "шуму" — я вирішила спробувати змінити це, внести щось нове і допомогти нам знаходити одне одного по-людськи.

Болванку мого проєкту можна поклацати тут [svoii.ch](https://svoii.ch), і якщо вам цікаво що, як або хочете щось додати — ось [telegram чат](https://t.me/+RcRMiysu4vQ0NDUy).

**3.** А третій проєкт — це логічне продовження мого малого проєкту [по івентам для Джи Джитсу](https://swissbjj.ch/en) у Швейцарії, але вже з потенційними клієнтами та інвесторами, і відкриттям компанії :) Це буде захопливо!

## ЖИТТЯ

Мій хлопець знайшов нову роботу, і на новій роботі очікують, що ми переїдемо ближче. У цієї історії є декілька нюансів. Перший: моя собака не всюди дозволена. Оскільки у мене American Bully — порода, яка тут і там вважається "небезпечною", це впливає на те, що від країни до країни різні правила. "Краса" Швейцарії в тому, що це країна з країнами (кантонами) всередині, і відповідно, правила від одного до іншого кантону можуть відрізнятися. Це впливає на нашу мобільність + задача із зірочкою — знайти житло, де можна з твариною.

Ми подивилися кілька квартир, і одна мені дуже сподобалася... наразі відправляємо туди всі документи, але якщо буде так, як я дуже-дуже хочу, то це вплине на величезну кількість факторів.

## ВСЯКЕ

Я почала вчити французьку. Я з тих, хто постійно жартував про неї і думав, що французька — це 100% "ні", але з часом виявилося, що французька частина Швейцарії більш жива, люди більш відкриті, і мова, якщо трохи розібратися, набагато більше мені імпонує. Для контексту: я жила у Берліні коротко, потім у Цюриху і потім біля Берну — в сумі це 7 років у німецькомовному просторі, і дуже-дуже через "біль" та "небажання" я здала німецьку на B1 розмовну, і то... тільки тому, що точно знала, що мене спитають — я вивчила текст. Я уникала німецьку багато років, а тут — оп, і з нічого любов і якийсь кайф від французької... нова квартира, на яку ми подали документи, у франкомовній частині Швейцарії, і це я вперше у житті глянула на ту мову без огиди та страху, а з відчуттям нових можливостей і нового досвіду. Не страшно, навпаки! Дуже захопливо та натхненно!
