# Про мене

Так то з Києва :) оболонь. У 2015 виграла кубок і звання чемпіона Украхни по Bike Downhill у жіночій категорії - круті були часи. Ми їздили із друзями і роверами по всій Україні на змагання, полювати на медальки :) - так шо я встигла поїздити по Україні та пожити у різниїх містах але мені було страшно цікаво як воно там "за кордоном". У кінці 2016 я поїхала з України. Пожила у Кракові, Берліні і от останні 6 років тусуюся у Швейцарії.

Так шо от, катаю ДХ та Pump Track, малюю, час від часу ходжу на джиу-джитсу, роблю фоточки, пишу код, не бігаю особливо після операції на коліно, але постійно щось придумую, читаю, пробую, вчуся і безперервно чимось цікавлюся. Я обожнюю досліджувати життя навколо себе, нові ідеї, погляди та приховані скарби у миттєвостях!

Можу точно сказати, що мені подобається бути тією, ким я є. Смерть коханої людини від раку, думаю, вплинула на мене безмежно. Наше життя скінченне, і я зрозуміла, що поки я жива, то точно хочу отримати досвід, прожити різні речі, такі як: запустити свій проєкт, зробити з нього бізнес та дізнатися, що це взагалі таке — працювати на себе, мати декілька собак, зліпити глечики у вигляді котиків, отримати досвід публічного виступу, дізнатися, як це — отримати паспорт іншої країни, створити пару відео, які я спланувала у своїй голові, та відкрити це для людей, дарувати незнайомцям на вулиці свої малюнки, спробувати дізнатися, як це — заробляти своїми проєктами "достатньо"... Я ще так багато не знаю і так багато хочу відчути й дізнатися. Страх нікуди не зникає ніколи, але спостерігаючи, як рак гасить сонечко всередині моєї улюбленої людини, це відчуття, що ти нічого не можеш із цим зробити... Зараз я можу жити і впливати, радіти, малювати, переживати, втратити все і знайти знову все — сьогодні я це все можу, тому беру страх за руку і боюся, але продовжую йти, бо отримати той досвід, поки я жива, я хочу більше, ніж просто хотіти і боятися.

# Моя історія

Моя невелика історія буде тут, але поки що можете подивитися мій інстаграм, щоб хоча б мати уявлення.
Можу сказати, що ОШО і Макс Фрай сформували моє мислення, відсутність освіти сформувала мої страхи та силу опору, а всі ті складні речі, які відбувалися у дитинстві, сформували у мені воїна.
Тепер, дізнавшись, що я несу в собі величезне, яскраве, гаряче і живе сонце — натхненно! Будьте обережні! Це натхнення та яскравість може бути заразними, і вам від спілкування зі мною теж може захотітися розкрити свій потенціал та дослідити свою силу автентичності!

### Інстаграм посилання

- [МІЙ СТИЛЬ ЖИТТЯ](https://www.instagram.com/marisava33)
- [МОЄ МИСТЕЦТВО](https://www.instagram.com/mari_miavka)
- [ДИЗАЙН СПОРТИВНОГО ОДЯГУ](https://www.instagram.com/zla_miavka_bjj)
- [СПОРТИВНА ФОТОГРАФІЯ/ ВІДЕОЗЙОМКА](https://www.instagram.com/bjj_photographer)
